# -*- mode: mandoku-view -*-
#+TITLE: 谷音
#+DATE: 2015-09-23 10:32:41
#+PROPERTY: LASTPB  <md:KR4h0072_SBCK_001-1a>
#+PROPERTY: JUAN 3

¶
<md:KR4h0072_SBCK_003-1a>¶
<pb:KR4h0072_WYG_003-1a>
谷音跋
右詩一巻凡二十三人無名者四人共一百首乃宋亡¶
元初節士悲憤幽人清詠之辭¶京兆先生早遊江湖得
於見聞悉能成誦因錄為一編¶題曰谷音若曰山谷之
音野史之類也刋於平川懷¶友軒以傳於世今厯兵燹
板己不存余幸藏此本風晨¶月夕寂寥之中每一歌之
則想像其人而愧不能彷彿¶其萬一也未嘗不慨然久
之今年先生之孫徳基來從¶余暇時輙出此編俾録而
<pb:KR4h0072_WYG_003-1b>
歸之曰是爾祖手訂之文且¶諸人小錄皆其自述言簡
而備是亦家傳之舊子能誦¶而思之亦繼紹之一端未
可以為小書而忽之也因嘗¶論之時危世變臨難不避
與夫長往自潔者不為不少<md:KR4h0072_SBCK_003-1b>¶惜不盡傳於世也如此編
數人茍非先生記其詩而傳¶之則泯没無聞矣然則誦
其詩者非獨取其雄渾沖澹¶而其心術之正出處之大
可槩見矣徳基其廣傳之毋¶為篋笥故紙云戊午重九
日蜀郡張榘書
<pb:KR4h0072_WYG_003-2a>
谷音跋
宋初閲¶杜伯原懐友軒記喜其孤往風標翛然雲上急
覔本傳讀之累徴不赴隠㢘於武夷九曲間殆古之栖
逸者流而以翰墨自放者也正謂其四經表義諸書湮
没罕見扼腕久之月在從呉門來携得谷音二巻乃伯
原所集宋末逸民詩也凡二十有九人各有小傳紀其
大略共詩百篇諸體具備韓昌黎¶云其歌也有思其哭
也有懐凡出乎口而為聲者其皆有弗平者乎宋室既
<pb:KR4h0072_WYG_003-2b>
傾詩品都靡獨<md:KR4h0072_SBCK_003-2a>¶數子者心懸萬里之外九霄之上或上
書或浮海或仗劍沉淵悲歌慷慨令人讀其詩想其人
有齊二客魯兩生之思焉不然紀逡唐林之節非不苦
韋莊和凝之詩非不韻一失身於新莽偽屬之朝恐未
免為後世嗤笑資于伯原斯編意有不得其平復有不
忍鳴者聊借他人章句竊比靖節不書甲子之遺意歟
湖南毛晉識
